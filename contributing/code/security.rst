Segnalazione di un problema di sicurezza
========================================

Si è trovato un problema di sicurezza in Symfony2? Non utilizzare la lista o il bug
tracker. Tutte le questioni di sicurezza devono essere inviate a **security [at]
symfony-project.com**. Le email inviate a questo indirizzo verranno inoltrate al
team di sviluppo principale di Symfony .

Per ogni reposrt, prima si cercherà di confermare la vulnerabilità. Quando
confermata, il team di sviluppo lavorerà ad una soluzione seguendo questi passi:

1. Inviare un riconoscimento al segnalatore;
2. Lavorare su una patch;
3. Scrivere un post che descriva la vulnerabilità, i possibili exploit e come 
   aggiornare le applicazioni afflitte;
4. Applicare la patch a tutte le versioni di Symfony in manutenzione;
5. Pubblicare il post sul blog ufficiale di Symfony.

.. note::

    Nel periodo in cui si lavora alla risoluzione della patch, si prega di non rivelare
    pubblicamente la problematica.
