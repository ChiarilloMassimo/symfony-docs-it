Incontri su IRC
===============

Lo scopo di questi incontri è discutere argomenti in tempo reale con molti
degli sviluppatori di Symfony2.

Chiunque può proporre argomenti sulla lista `symfony-dev`_ fino a 24 ore prima
dell'incontro, idealmente includendo informazioni preparate e rilevanti, tramite
un URL. 24 ore prima dell'incontro, sarà inviato un collegamento a un `doodle`_,
con inclusa una lista di tutti gli argomenti proposti. Chiunque può votare sugli
argomenti, finché non inizia l'incontro, per definire l'ordine del giorno. Ogni
argomento avrà un tempo limite di 15 minuti e l'intero incontro durerà un'ora,
lasciando spazio per 4 argomenti.

.. caution::

    Notare che lo scopo dell'incontro non è tanto quello di trovare soluzioni
    definitive, quanto piuttosto assicurare che ci sia una comprensione comune
    del problema e spostare la discussione in avanti, con modalità difficili
    da ottenere con strumenti che non siano in tempo reale.

Gli incontro si tengono ogni giovedì alle 17:00 CET (+01:00), sul canale
#symfony-dev del server IRC Freenode.

I `log`_ di IRC saranno in seguito pubblicati sul wiki, includendo un breve
sommario di ogni argomento. Saranno creati ticket per ogni task o problema
identificato durante l'incontro e incluso nel sommario.

Alcuni semplici linee guida per la partecipazione:

* Si può cambiare voto fino all'inizio dell'incontro, cliccando su
  "Edit an entry";
* Il doodle sarà chiuso alla votazione all'inizio dell'incontro;
* L'agenda è definita dagli argomenti più votati nel doodle, oppure dagli
  argomenti proposti prima, in caso di pareggio; 
* All'inizio dell'incontro, una persona si identificherà come
  moderatore;
* Il moderatore è essenzialmente responsabile di assicurare il tempo limite di 15 minuti
  e che i task siano chiaramente identificati; 
* Di solito il moderatore gestirà anche la scrittura del sommario e la scrittura
  dei ticket, a meno che qualcun altro non se ne prenda carico;  
* Chiunque può unirsi ed è esplicitamente invitato a partecipare;
* Sarebbe ideale familiarizzare con l'argomento proposto, prima
  dell'incontro;
* Quando inizia un nuovo argomento, il proponente è invitato a tenere una breve
  introduzione;
* Chiunque può quindi commentare, se lo ritiene opportuno;
* A seconda del numero di partecipanti, ci si dovrebbe astenere dal propugnare 
  troppo a lungo le proprie opinioni;
* Tenere a mente che i `log`_ di IRC saranno successivamente pubblicati, quindi tutti
  avranno l'opportunità di rivedere i commenti più di una volta;
* I partecipanti sono incoraggiati ad alzare la mano per prendere la parola sui task
  definiti durante l'incontro. 

Ecco un `esempio`_ di doodle.

.. _symfony-dev: http://groups.google.com/group/symfony-devs
.. _doodle:      http://doodle.com
.. _log:         http://trac.symfony-project.org/wiki/Symfony2IRCMeetingLogs
.. _esempio:     http://doodle.com/4cnzme7xys3ay53w
